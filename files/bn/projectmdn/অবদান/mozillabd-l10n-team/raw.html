<h2 id="মজিলা_বাংলাদেশ_লোকালাইজেশন_টিম">মজিলা বাংলাদেশ লোকালাইজেশন টিম</h2>
<p><span class="seoSummary">মজিলা বাংলাদেশ টিম MDN (মজিলা ডেভেলপার নেটোয়ার্ক) লোকালাইজেশনের কাজ নিয়ন্ত্রণ ও নির্দেশনা দিয়ে যাচ্ছে। এই টিমের সাথে সাথে যুক্ত থেকে লোকালাইজেশন প্রজেক্টে যুক্ত হতে পারেন আপনি।</span></p>
<ul>
 <li><strong>উইকিঃ </strong><a href="/bn-BD/docs/">লিংক</a>। লোকালাইজেশন ছাড়াও অন্যান্য সব পরিকল্পনা ও ইভেন্ট লিস্ট উইকি পাতায় নিয়মিত যোগ করা হয়।</li>
 <li>মেইলিং লিস্টঃ community-bangladesh@lists.mozilla.org</li>
 <li>ফেসবুক গ্রুপঃ  <a href="https://www.facebook.com/groups/MozillaBD/">facebook.com/groups/MozillaBD/</a></li>
 <li>ওয়েবসাইটঃ<a href="http://mozillabd.org/"> www.mozillabd.org</a></li>
 <li>চ্যাটঃ irc.mozilla.org চ্যানেলে #bangladesh রুম</li>
</ul>
<p> </p>
<h2 id="নির্দেশিকা">নির্দেশিকা</h2>
<p>লোকালাইজ করতে গিয়ে নিচের নির্দেশিকা অনুসরণ করার অনুরোধ করছি।</p>
<h3 id="যেভাবে_শুরু_করব">যেভাবে শুরু করব</h3>
<ul>
 <li>৪ মিনিটের এই <a href="https://shafiul.makes.org/popcorn/1nbm">ভিডিও টিউটোরিয়াল</a> দেখে শিখে নিন কীভাবে অনুবাদ শুরু করবেন। এটি একটি স্টেপ-বাই-স্টেপ স্ক্রিঙ্কাস্ট টিউটোরিয়াল।</li>
 <li>আপনি যেই স্কিলে পারদর্শী সেই প্রোগ্রামিং ভাষার কোন একটি পেইজ খুঁজে নিন অনুবাদ শুরু করার জন্য।</li>
</ul>
<h3 id="অনুবাদ_করার_সময়">অনুবাদ করার সময়</h3>
<ul>
 <li>কোন শব্দের অর্থ খুঁজে বের করতে সন্দেহ হলে <a href="https://bangladesh.etherpad.mozilla.org/mdn-glossary">এই <strong>গ্লসারী</strong> তে দেখে নিন</a>। মজিলা বাংলাদেশের সদস্যরা আপ্রাণ চেষ্টা করছে পরিপূর্ণ একটি গ্লসারি তৈরি করার। আপনার কাঙ্ক্ষিত শব্দের অর্থ এই গ্লসারি তে না পেলে নিজেই যুক্ত করে দিন আর প্রশ্নবোধক চিহ্ন দিয়ে দিন।
  <ul>
   <li>গ্লসারি'র ব্যবহার অন্ত্যন্ত গুরুত্বপূর্ণ। বহুল প্রচলিত ইংরেজি শব্দ/টার্ম গুলো আমরা ইংরেজিতেই রেখে দেই। যেমন, end-user এর অনুবাদ <em>প্রান্তিক ব্যবহারকারী</em> অথবা core developer এর অনুবাদ <em>কেন্দ্রীয় মানোন্নয়নকারী</em> যদি করা হয়, পাঠক হেসে কুল পাবে না। এইরকম শব্দ গুলো গ্লসারি তে যুক্ত করা হচ্ছে। তবে স্বাভাবিকভাবেই, যেহেতু এই গ্লসারি একদম নতুন, ৭০% ক্ষেত্রেই আপনি যে শব্দটি খুঁজছেন সেটি পাবেন না। তখন নিজেই যুক্ত করে দিন শব্দটি আর ? দিয়ে দিন যাতে মজিলা বাংলাদেশ টিম সিদ্ধান্তে আসতে পারে এই শব্দের অনুবাদের ব্যাপারে।</li>
  </ul>
 </li>
 <li>অনুবাদ করার পর অবশ্যই এই ট্যাগ দিয়ে দিবেন NeedsReview। পেইজের একদম শেষের দিকে ট্যাগ দেওয়ার অপশন আছে।</li>
 <li>আর্টিকেলের মধ্যে কোন লিংক দেওয়ার সময় en-US অংশটুকু অবশ্যই bn-BD দিয়ে রিপ্লেস করে দিবেন।</li>
 <li>বড় বড়, জটিল ইংরেজি বাক্যগুলো ভেঙ্গে ছোট ছোট করে অনুবাদ করুন। অনুবাদ যাতে ভাবানুবাদ হয় সেদিকে বিশেষ লক্ষ্য রাখতে হবে। কঠিন, খটমটে অনুবাদ করলে পাঠক ডকুমেন্টেশন রেখে পালাতে পারে।</li>
</ul>
<h3 id="যা_অনুবাদ_করব_না">যা অনুবাদ করব না</h3>
<ul>
 <li>যেসব পাতায় ট্যাগ হিসেবে <code>{{Tag("Deprecated")}}</code> দেওয়া আছে এবং যেসব পাতার লিংকের অংশ হিসেবে Trash আছে। এই পাতাগুলো পর্যায়ক্রমে মুছে ফেলা হবে।</li>
 <li>যেসব পাতায় Project:en এর অংশ হিসেবে আছে (লিংক এ থাকতে পারে)। কারণ এই পাতাগুলোয় অনেক দ্রুত পরিবর্তন আনা হয়।</li>
</ul>
<h2 id="রিভিউ_করুন">রিভিউ করুন</h2>
<p>শুধুমাত্র রিভিউয়ারদের জন্য। আপনি রিভিউ এ পারদর্শী হলে নিচের ট্যাগ করা আর্টীকেল গুলো রিভিউ করতে সাহায্য করুনঃ</p>
<ul>
 <li><a href="/bn-BD/docs/tag/NeedsReview">রিভিউ করা হয়নি</a></li>
 <li><a href="/bn-BD/docs/tag/NeedsTechnicalReview">টেকনিকাল রিভিউ প্রয়োজন</a></li>
 <li><a href="/bn-BD/docs/tag/NeedsEditorialReview">এডিটোরিয়াল রিভিউ প্রয়োজন</a></li>
</ul>
<h2 id="লোকালাইজেশনের_অবস্থা">লোকালাইজেশনের অবস্থা</h2>
<p>কোন কোন পাতা'র অনুবাদ করা হয়েছে, হয়নি ইত্যাদি'র <a href="https://developer.mozilla.org/bn-BD/docs/MDN/Doc_status/Overview">স্ট্যাটাস</a> দেখুন।</p>
<p> </p>
<p> </p>