<p><strong>মোজিলা ডেভেলপার নেটওয়ার্ক</strong> ( ইংরেজিঃ Mozilla Developer Network) বা MDN হচ্ছে একটি উইকি, যেখানে <strong>যে কেউ</strong> কন্টেন্ট সম্পাদনা ও যুক্ত করতে পারে। আপনার একজন প্রোগ্রামার হওয়ার দরকার নেই, বা প্রযুক্তি সম্পর্কে অনেক জ্ঞানসম্পন্নও হওয়ার প্রয়োজন নেই। এখানে বিভিন্ন শ্রেণীর কাজ রয়েছে, যা করা প্রয়োজন। একদম সাধারন থেকে শুরু করে (প্রুফ রিডিং এবং বানান ঠিক করা) একেবারে জটিল পর্যন্ত (API সহায়িকা লেখা) সব ধরনের কাজই রয়েছে।</p>
<p>যদি আপনি MDN এ একজন নতুন অবদানকারী হন, অথবা অবদান রাখার ব্যাপারে ভাবছেন, তাহলে আপনার অবশ্যই কিছু প্রশ্ন রয়েছে! আর এই নিবন্ধটি আপনাকে আপনার অবদান রাখতে শুরু করার কাজে সাহায্য করবে।</p>
<h2 id="লজ্জা_পাবার_কিছু_নেই">লজ্জা পাবার কিছু নেই</h2>
<p>অবদান রাখা সহজ এবং নিরাপদ। এমনকি যদি আপনি ভুলও করেন, এটা খুব সহজেই ঠিক করা যায়। যদি আপনি নাও জানেন যে, ঠিক কিভাবে জিনিসগুলো দেখাবে, অথবা আপনার ব্যাকরণ অতটা ভালো নয়, এসব নিয়ে চিন্তা করার কোন দরকার নেই! আমাদের একটি দল আছে, যাদের কাজই হচ্ছে MDN এর সকল কন্টেন্ট যাতে যতটা সম্ভব ভালো থাকে, তা নিশ্চিত করা। আপনার লেখা পরিষ্কার ও ভালোভাবে লেখা হয়েছে এটা নিশ্চিত করার জন্য কেউ না কেউ পাশেই থাকবে।</p>
<p>আপনার কোন বিশেষ অনুমতিরও প্রয়োজন নেই। যখন আপনি একটি MDN অ্যাকাউন্ট এর জন্য নিবন্ধন করবেন, তখন থেকেই আপনি লেখা ও সম্পাদনা শুরু করতে পারেন। যদি আপনার কোন প্রশ্ন থাকে, বা কোন সাহায্যের প্রয়োজন হয়, তবে আপনি <a href="https://developer.mozilla.org/en-US/docs/Project:MDN/About#The_MDN_community" title="https://developer.mozilla.org/en-US/docs/Project:MDN/About#The_MDN_community">আমাদের অনলাইন কমিউনিটি</a> তে যোগ দিতে পারেন এবং চ্যাট করতে পারেন।</p>
<p>এখন যেহেতু আপনাকে ভালোভাবে নিশ্চিত করা হল যে, MDN এ অবদান রাখার মাধ্যমে আপনি পুরো ইন্টারনেটকে নষ্ট করে ফেলবেন না, আপনার হয়ত ভাবছেন যে কিভাবে শুরু করা যায়! সৌভাগ্যবশতঃ এটা খুব সহজ। আপনার শুধু প্রয়োজন একটি  <a href="/en-US/docs/Persona" title="/en-US/docs/Persona">Persona</a> অ্যাকাউন্ট। Persona হচ্ছে মোজিলার একক সাইন অন প্রযুক্তি।</p>
<h2 id="একটি_অ্যাকাউন্ট_তৈরি_করা">একটি অ্যাকাউন্ট তৈরি করা</h2>
<p>একটি MDN অ্যাকাউন্ট তৈরি করার ধাপ নিচে বর্ণনা করা হলঃ</p>
<ol style="list-style-type: -moz-bengali; list-style-type: bengali;">
  <li>পেজের ডান পাশে উপরে থাকা <strong>Sign In</strong> বাটনে ক্লিক করুন। একটি পারসোনা লগিন উইন্ডো খুলবে।</li>
  <li>আপনার নতুন অ্যাকাউন্ট এর জন্য যে ইমেইলটি ব্যবহার করতে চান, সেটি লিখুন এবং <strong>Next</strong> বাটন ক্লিক করুন।</li>
  <li>এরপরে যেটা হবে, তা নির্ভর করে যে, আপনি এর আগে এই ইমেইল ঠিকানাটি পারসোনায় ব্যবহার করেছেন, কি না।
    <ul>
      <li>যদি এর আগে ব্যবহার করে থাকেন, তবে পারসোনা উইন্ডোটি  আপনার পাসওয়ার্ড চাইবে। পাসওয়ার্ড দিন এবং <strong>done</strong> ক্লিক করুন।</li>
      <li>যদি এর আগে কখনো পারসোনা ব্যবহার না করে থাকেন, তবে আপনাকে পাসওয়ার্ড নির্বাচন করতে বলবে।
        <ol style="list-style-type: -moz-bengali; list-style-type: bengali;">
          <li>দুইবার পাসওয়ার্ড দিন এবং <strong>done</strong> ক্লিক করুন।</li>
          <li>আপনার ইমেইল চেক করুন এবং দেখুন যে, no-reply@persona.org থেকে কোন মেইল এসেছে কি না; যদি ইনবক্সে না পান, তবে spam বক্সে দেখুন।</li>
          <li> মেসেজে থাকা নিবন্ধন লিঙ্কে ক্লিক করুন। আপনার পারসোনা অ্যাকাউন্ট তৈরি।</li>
          <li>এবার আপনি যে ট্যাব বা উইন্ডো থেকে MDN এ প্রবেশ (signing in) করতে গিয়েছিলেন, সেখানে ফিরে যান।</li>
        </ol>
      </li>
    </ul>
  </li>
  <li>একবার যখন আপনি পারসোনায় অনুমোদিত হয়ে যাবেন, তখন MDN এর জন্য একটি নতুন ব্যবহারকারী পাতা (Profile page) পাবেন।</li>
  <li>আপনার প্রোফাইলের জন্য একটি নাম (user name) নির্বাচন করুন এবং <strong>Create new profile</strong> ক্লিক করুন।</li>
</ol>
<div class="note">
  <p><strong>বিশেষ দ্রষ্টব্য:</strong> নতুন ইউজার নামের মধ্যে কোন স্পেস বা @ থাকতে পারবে না। মনে রাখবেন, আপনি যেসব কাজ করেছেন, তা চিহ্নিত করতে আপনার ইউজারনেম সার্বজনীন ভাবে প্রদর্শন করা হবে।</p>
</div>
<h2 id="MDN_এ_প্রবেশ_করা">MDN এ প্রবেশ করা</h2>
<p>বিশ্বাস করুন আর নাই বা করুন, ঝামেলার কাজ শেষ। এখন আপনার Persona অ্যাকাউন্টের সাথে লিঙ্ক করা একটি MDN অ্যাকাউন্ট আছে। যখন আপনার MDN এ ঢুকতে ইচ্ছা করবে, আপনাকে শুধু পেজের উপরে থাকা "Sign in" বাটনে ক্লিক করতে হবে। অন্যভাবে, আপনি যদি এমন কোন বাটন ক্লিক করেন যেটাতে প্রবেশ করার জন্য সাইন ইন করা আবশ্যক, আপনাকে তখন সাইন ইন করতে বলা হবে।</p>
<p><img alt="Screenshot: MDN login button" src="https://mdn.mozillademos.org/files/5171/mdn-login.png" style="width: 392px; height: 116px; border-width: 1px; border-style: solid;"></p>
<p>একবার যখন আপনি লগিন করে ফেলবেন, তখন "Sign in" বাটনটি পরিবর্তন হয়ে আপনার ইউজারনেম দেখাবে এবং এরকম সাইন আউট করার জন্য লিঙ্ক দেখাবেঃ</p>
<p><img alt="Screenshot: The MDN sign out button" src="https://mdn.mozillademos.org/files/5173/mdn-signout.png" style="width: 436px; height: 117px; border-width: 1px; border-style: solid;"></p>
<p>সব প্রস্তুতি শেষ। এবার <a href="/en-US/docs/Project:MDN/Contributing/How_to_help" title="/en-US/docs/Project:MDN/Contributing/Creating_and_editing_pages">কাজে লেগে যান</a>!</p>
<p>{{next("Project:MDN/Contributing/How_to_help")}}</p>