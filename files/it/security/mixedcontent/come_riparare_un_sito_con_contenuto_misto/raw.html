<p>A partire dalla <a href="/en-US/docs/Mozilla/Firefox/Releases/23" title="/en-US/docs/Mozilla/Firefox/Releases/23">versione 23</a>, Firefox blocca automaticamente il <a href="/en-US/docs/Security/MixedContent#Mixed_active_content">contenuto misto attivo</a>, una pratica già adottata da Internet Explorer (<a href="http://blogs.msdn.com/b/ie/archive/2011/06/23/internet-explorer-9-security-part-4-protecting-consumers-from-malicious-mixed-content.aspx">dalla versione 9</a>) e <a href="http://googleonlinesecurity.blogspot.com/2011/06/trying-to-end-mixed-scripting.html" title="http://googleonlinesecurity.blogspot.com/2011/06/trying-to-end-mixed-scripting.html">Chrome</a>.</p>

<p>Questa pagina contiene informazioni utili per gli sviluppatori web.</p>

<h2 id="Il_tuo_sito_potrebbe_avere_problemi">Il tuo sito potrebbe avere problemi</h2>

<p>Se il tuo sito web contiene pagine HTTPS, tutti i <a href="/en-US/docs/Security/MixedContent#Mixed_active_content">contenuti misti attivi</a> inviati via HTTP su queste pagine verranno bloccati automaticamente. Di conseguenza, il tuo sito web potrebbe apparire agli utenti incompleto o non pienamente funzionante (se i frame o i plugin non vengono caricati, etc.). Il <a href="/en-US/docs/Security/MixedContent#Mixed_passive.2Fdisplay_content">contenuto passivo misto</a> viene visualizzato, ma gli utenti potrebbero ugualmente decidere di bloccare questo contenuto impostando una preferenza d'uso del browser.</p>

<p>Si noti che, poiché il blocco del contenuto misto avviene già in Chrome e Internet Explorer, è molto probabile che se il tuo sito funziona su uno di questi browser funzionerà altrettanto bene su Firefox con il blocco del contenuto misto attivato.</p>

<p>In ogni caso, il metodo migliore per capire se c'è qualcosa che non funziona in Firefox, è scaricare l'<a href="http://www.mozilla.org/en-US/firefox/aurora/">ultima versione di Aurora</a>, aprire diverse pagine del tuo sito web con la <a href="/en-US/docs/Tools/Web_Console" title="/en-US/docs/Tools/Web_Console">web console</a> aperta (e i messaggi di sicurezza abilitati) e controllare se viene riportato qualche avviso relativo al contenuto misto. Oppure usare un crawler on-line come <a href="http://www.jitbit.com/sslcheck/">SSL-check</a> che può controllare il tuo sito web ricorsivamente e trovare i link a contenuti non sicuri. Se non viene rimarcato nulla a proposito di contenuto misto, il tuo sito è a posto: complimenti, continua così!</p>

<h2 id="Come_correggere_il_tuo_sito_web">Come correggere il tuo sito web</h2>

<p>La migliore strategia per evitare il blocco di contenuto misto è inviare tutti i contenuti attraverso HTTPS anziché HTTP.</p>

<p><strong>Dal tuo dominio,</strong> distribuisci tutti i contenuti via HTTPS e metti a posto i link. Spesso, la versione HTTPS del contenuto esiste già e semplicemente bisogna aggiungere una "s" ai link, da http:// a https://.</p>

<p><strong>Per domini altrui,</strong> usa la versione HTTPS del sito se disponibile. Se HTTPS non è disponibile, puoi tentare di contattare l'amministratore del dominio e chiedergli se può rendere disponibile il contenuto via HTTPS.</p>