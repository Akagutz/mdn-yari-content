<div>{{MDNSidebar}}</div><h2 id="Typen_documentatiebugs">Typen documentatiebugs</h2>

<p><span class="seoSummary">Een van de voornaamste manieren waarop het schrijfteam van MDN aanvragen krijgt voor nieuwe documentatie of veranderingen in documentatie, is door middel van Bugzilla. Dit artikel beschrijft hoe bugs kunnen worden gebruikt om vast te stellen of er updates in de documentatie nodig zijn.</span> Binnen Bugzilla gebeuren documentatieaanvragen op twee manieren:</p>

<dl>
 <dt>dev-doc-needed</dt>
 <dd>Wanneer een bug in een product van Mozilla leidt tot nieuwe functies of aanpassingen in de bestaande, en effect heeft op de documentatie op MDN, voegt het ontwikkelteam het sleutelwoord 'dev-doc-needed' toe aan de bug. Hiermee wordt er een notificatie gestuurd naar het MDN-team. (MDN-teamleden korten 'dev-doc-needed' vaak af tot 'DDN')</dd>
 <dt>Documentatieaanvragen</dt>
 <dd>Wanneer iemand opmerkt dat een document op MDN niet correct of niet compleet is, kan een <a href="https://bugzilla.mozilla.org/form.doc">bug op Bugzilla</a> worden ingediend met het verzoek om het te herstellen.</dd>
</dl>

<h2 id="MDN_documentatiebugtriage">MDN documentatiebugtriage</h2>

<p>Elke week (momenteel op dinsdag om 17:30 UTC) houdt het schrijfteam van MDN een <a href="https://wiki.mozilla.org/MDN/Meetings">documentatieaanvraagtriage</a>-bijeenkomst om alle nieuwe DDN-bugs en documentatieaanvraagbugs te beoordelen. Hierbij wordt gebruik gemaakt van een <a href="https://docs.google.com/a/mozilla.com/spreadsheets/d/1YVuD7bQBUMw7hAPafCxR7QmpD3ZmUQ2vaon7d6v2tww/edit?pli=1#gid=0">spreadsheet</a> om de voortgang bij te houden. Het team wijst bugs toe aan mensen die de bijeenkomst bijwonen. Kijk op de <a href="https://wiki.mozilla.org/MDN/Meetings">wikipagina voor MDN-bijeenkomsten</a> voor details over het deelnemen aan een bijeenkomst.</p>

<h2 id="Hoe_u_kunt_helpen">Hoe u kunt helpen</h2>

<p>Als u zou willen werken aan DDN-bugs of documentatieaanvraagbugs:</p>

<ul>
 <li>Neem deel aan een bijeenkomst als dat mogelijk is. Maak u geen zorgen - u krijgt geen bugs toegewezen alleen omdat u aanwezig bent! Echter, als u tijdens een bijeenkomst een bug ziet waar u aan zou willen werken, geef dat dan aan. De persoon die anders de bug op zich zou nemen kan u helpen om uit te zoeken wat u nodig heeft om geschikte wijzigingen te maken op MDN. Ze zullen de hulp ook waarderen! </li>
 <li>Als u niet kan deelnemen aan een bijeenkomst, bekijk dan de lijst van getriageerde bugs. Zoek de bugs waarmee u wil helpen en neem contact op met de persoon die de bug toegewezen heeft gekregen, net zoals in de vorige kwestie.</li>
</ul>

<p>Als u een bug ziet van de triagebijeenkomst (of elke andere MDN-bug die nog niet is afgerond), neem dan contact op met de persoon die de bug toegewezen heeft gekregen.</p>