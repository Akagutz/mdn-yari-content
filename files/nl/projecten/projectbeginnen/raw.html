<p>{{ MDNSidebar }}</p>

<p>Het Mozilla Developer Network heeft werkzaamheden die passen bij elk niveau van technische kennis. Je hoeft geen programmeur te zijn of heel veel over technologie te weten. Er zijn werkzaamheden van allerlei niveaus, van eenvoudig (teksten controleren en typefouten corrigeren) tot ingewikkeld (documentatie schrijven voor API's).</p>

<p>MDN heeft een eenvoudige webinterface die iedereen met ervaring met tekstverwerkers bekend zal voorkomen. <strong>Jouw hulp is welkom! </strong>Het succes van het MDN is gebaseerd op de inzet en samenwerking van een <a href="/en-US/docs/Project:Community" title="/en-US/docs/Project:Community">gemeenschap</a> van Mozillianen.</p>

<ul>
 <li><strong>Inhoud is belangrijker dan stijl, grammatica en spelling. </strong>Is je Engels niet perfect? Maak je geen zorgen! Ken je de <a href="/en-US/docs/Project:MDC_style_guide" title="/en-US/docs/Project:MDC_style_guide">stijlgids</a> nog niet van buiten? Geen probleem! Maak je een typefoutje? Dat is geen ramp! Een foutje is snel gecorrigeerd en wijzigingen kunnen snel en eenvoudig worden teruggedraaid.</li>
 <li><strong>Vraag om hulp en chat met je nieuwe vrienden in de MDN-gemeenschap.</strong> De <a href="/en-US/docs/Project:Community" title="/en-US/docs/Project:Community">gemeenschap</a> (betaalde medewerkers en vrijwilligers) is blij met je. We zijn dol (DOL!) op nieuwe bijdragers. Als het antwoord op een e-mail of vraag op IRC even op zich laten wachten, bedenk dan dat er veel mensen in veel verschillende tijdzone aan veel verschillende projecten werken. Schroom niet om je vraag nog eens te stellen en/of je vraag aan verschillende mensen tegelijkertijd te stellen. Je vraag wordt gezien en gewaardeerd. Als je niet de antwoorden krijgt die je zoekt, vraag het dan aan MDN-opperhoofd <a class="link-mailto" href="mailto:eshepherd@mozilla.com">Eric Shepherd</a>. Er is voor ons <em>niets</em> belangrijker dan het ondersteunen van bijdragers.</li>
 <li><strong>Iedereen kan alles aanpassen.</strong> Niemand zou boos moeten worden als je hun inhoud aanpast, zoals jij dat ook niet hoeft te doen als een ander jouw inhoud aanpast (al mag je best vragen waarom iemand bepaalde wijzigingen heeft aangebracht). Wijzigingen zijn geen kritiek, ze zijn (vrijwel altijd) constructief en bedoeld om iets samen beter te maken.</li>
 <li><strong>We hebben <a href="/Project:en/Topic_drivers" title="Project:en/Topic_drivers">specialisten voor bepaalde onderwerpen</a>.</strong> Als je aan het werk bent op een specifiek onderwerp, kunnen zij je daarin bijstaan.</li>
</ul>

<h2 id="Snelstartgids">Snelstartgids</h2>

<h3 id="Inloggen">Inloggen</h3>

<p>MDN gebruikt <a href="http://www.persona.org/" title="http://www.persona.org/">Persona</a> voor het inloggen. Make een Persona-account aan en log in bij MDN.</p>

<h3 id="Oefenen">Oefenen</h3>

<p>Je kunt naar hartelust oefenen en uitproberen in de <a href="/en-US/docs/Sandbox" title="Sandbox: An area of the wiki for experiments">Sandbox</a>, het deel van de wiki dat speciaal bedoeld is voor uitproberen, leren en experimenteren.</p>

<h3 id="Een_pagina_bewerken">Een pagina bewerken</h3>

<ol>
 <li>Klik op de knop "Bewerken" bovenaan de pagina die je wilt bewerken.</li>
 <li>Breng je wijzigingen aan. Klik op "Voorbeeld van wijzigingen bekijken" om te zien hoe de gewijzigde pagina eruit gaat zien.</li>
 <li>Klik op "Opslaan en bewerken voortzetten" als je de pagina open wilt houden. Klik op "Wijzigingen opslaan" om de wijzigingen te bewaren en de pagina te sluiten. Klik op "Wijzigingen verwerpen" om terug te keren naar de oorspronkelijke versie van de pagina.</li>
</ol>

<div class="note">
<p>Als de browser zo is ingesteld dat er geen referrer-informatie wordt meegestuurd zul je je wijzigingen niet kunnen opslaan. Je krijgt dan een "Permission Denied"/"Toegang Geweigerd"-foutmelding. Je kunt dat in Firefox oplossen door de {{pref("network.http.sendRefererHeader")}}-instelling op de standaardwaarde te zetten (op dit moment is dat "2").</p>
</div>

<h3 id="Een_nieuwe_pagina_aanmaken">Een nieuwe pagina aanmaken</h3>

<p>Kun je geen goede plek vinden voor het artikel dat je wilt toevoegen? <strong>Geen probleem!</strong> Zet het ergens neer en wij zorgen ervoor dat het op de goede plek komt te staan of we voegen het in bij andere, bestaande informatie als dat logischer zou zijn. Ook nu verwachten we niet van je dat het helemaal perfect is. We hebben een legertje vrolijke kabouters die graag helpen om je inhoud zo mooi en strak mogelijk te krijgen.</p>

<h4 id="Je_pagina_aanmaken_vanaf_een_bestaande_pagina">Je pagina aanmaken vanaf een bestaande pagina</h4>

<ol>
 <li>Zet de verwijzing naar je pagina (bij voorkeur ook de paginanaam) op de juiste plek in een bestaande pagina.</li>
 <li>Selecteer de paginanaam en klik op het Link invoegen/wijzigen-icoon (<img alt="" src="/files/3810/link-icon.png" style="height: 28px; width: 29px;">) in de werkbalk. Het dialoogvenster "Link" dialog wordt geopend, met de geselecteerde tekst al ingevuld in het veld "Article Title Lookup/Link Text".</li>
 <li>"/nl/docs/" wordt automatisch toegevoegd in het veld "URL" om aan te geven in welke taal je pagina is toegevoegd. Vul de naam van je pagina in achter "/nl/docs/". (Hier hoort de paginanaam te staan, de linktekst uit stap 1 mag eventueel afwijken.)</li>
 <li>Klik op OK om de link naar je pagina te bevestigen.</li>
</ol>

<p>Als de pagina nog niet bestaat zal de link in rood getoond worden. Als de pagina <em>wel</em> al bestaat, zal de link in blauw getoond worden. Als je een nieuwe pagina wilt toevoegen maar de paginatitel die je bedacht hebt bestaat al, kijk dan eerst even of het misschien zinvoller is om met je informatie de bestaande pagina te bewerken en te verbeteren. Is dat niet het geval, bedenk dat een andere titel voor je pagina en maak een link voor die pagina. Het kan helpen om de <a href="/Project:en/Page_Naming_Guide" title="Project:en/Page_Naming_Guide">richtlijnen voor paginanamen</a> te raadplegen (pagina in het Engels).</p>

<p>Om nieuwe inhoud toe te voegen aan je pagina, klik je eerst op "Wijzigingen opslaan" en daarna op de rode link die je net hebt aangemaakt. Je kunt nu aan de slag op je nieuwe pagina. Klik op "Opslaan en bewerken voortzetten" om je wijzigingen op de pagina tussentijds op te slaan en door te gaan met bewerken. Klik op "wijzigingen opslaan" als je klaar bent.</p>

<h4 id="Nieuwe_pagina_aanmaken_zonder_link">Nieuwe pagina aanmaken zonder link</h4>

<p>Om een nieuwe pagina aan te maken zonder er vanaf een bestaande pagina naar te linken voerÂ  je een unike paginanaam is in de adresbalk van je browser. Als je bijvoorbeeld invoert:</p>

<pre>https://developer.mozilla.org/nl/docs/FooBar</pre>

<p>... maakt MDN een nieuwe pagina aan met de titel "FooBar" en wordt de editor geopend zodat je inhoud kunt invoeren voor de nieuwe pagina.</p>

<h4 id="Wiki_opmaaktaal">Wiki opmaaktaal</h4>

<p><a href="https://github.com/mozilla/kuma" title="https://github.com/mozilla/kuma">Kuma</a>, de door Mozilla ontwikkelde software die gebruikt wordt voor het Mozilla Developer Network, maakt gebruik van HTML als opmaaktaal (markup language) voor de documentatie. Als je de inhoud als HTML wilt zien of bewerken, klik dan in de bewerkmodus voor de knop "Code" in de werkbalk. Klik nogmaals op "Code" om terug te keren naar de WYSIWYG-editor.</p>

<h2 id="Documentatiebugs_aanmelden">Documentatiebugs aanmelden</h2>

<p>Complexe problemen kunnen worden aangemeld door <a class="external" href="https://bugzilla.mozilla.org/enter_bug.cgi?product=Mozilla%20Developer%20Network">een documentatiebug aan te melden </a>(pagina in het Engels). Gebruik daarbij deze waarden:</p>

<dl>
 <dt>product</dt>
 <dd>Mozilla Developer Network</dd>
 <dt>component</dt>
 <dd>Documentation requests</dd>
 <dt>URL</dt>
 <dd>De pagina waarop je het probleem hebt geconstateerd</dd>
 <dt>Description</dt>
 <dd>Geef zoveel mogelijk informatie als je kunt over het probleem en geef aan waar de correcte informatie te vinden is. Daarbij kun je ook verwijzen naar personen ("Vraag het na bij die-en-die") of weblinks met de correcte informatie.</dd>
</dl>

<h2 id="Oude_documentatie_overzetten">Oude documentatie overzetten</h2>

<p>Een subproject dat al langer loopt bij het MDN is het overzetten van alle bestaande documentatie van de <a class="external" href="http://www.mozilla.org">mozilla.org</a>-website naar de MDN Wiki. De procedure daarvoor is eigenlijk vrij eenvoudig:</p>

<ol>
 <li>Kies een document dat je zou willen overzetten uit de lijst met <a href="/Project:en/Existing_Content" title="Project:en/Existing_Content">bestaande inhoud</a>.</li>
 <li>Raadpleeg de <a href="/Project:en/Page_Naming_Guide" title="Project:en/Page_Naming_Guide">richtlijnen voor paginanamen</a> (pagina in het Engels) en bedenk hoe de pagina of pagina's in de wiki zouden moeten heten.</li>
 <li>Maak die pagina('s) aan en zet de inhoud over, daarbij zoveel mogelijk gebruikmakend van de opmaakrichtlijnen. Gebruik daarvoor de <a href="/Project:En/MDC_style_guide" title="Project:en/Wiki_Markup_Reference">richtlijnen voor wiki-opmaak</a> (pagina in het Engels) als leidraad.</li>
 <li>Haal het item weg uit de lijst met <a href="/Project:en/Existing_Content" title="Project:en/Existing_Content">bestaande inhoud</a>.</li>
 <li>Voeg het nieuwe item toe aan de lijst <a href="/Project:en/Needs_Redirect" title="Project:en/Needs_Redirect">Behoeft verwijzingen </a>(pagina in het Engels).</li>
</ol>

<p>Als je het graag helemaal zelf wilt afwerken, dan kun je ook:</p>

<ol>
 <li><a href="/Special:Search" title="Search">Ons zoeksysteem</a> gebruiken om te zoeken naar links naar het originele document in de wiki, en die links aanpassen zodat ze verwijzen naar de nieuwe pagina.</li>
 <li>Zoeken naar <a href="/Project:en/External_Redirects" title="Project:en/External_Redirects">externe verwijzingen</a> naar het originele document en die aanmerken als te verwijderen door er de "Junk"-tag aan toe te voegen.</li>
</ol>

<h2 id="MDN_vertalen">MDN vertalen</h2>

<p>Als je interesse hebt om te helpen de documentatie in een van de MDN wiki's te vertalen, ga dan naar de wiki in de betreffende taal en maak of bewerk pagina's. Zie de pagina <a href="/en-US/docs/Project:Localization_Projects" title="/en-US/docs/Project:Localization_Projects">Localization projects</a> voor verdere informatie over bestaande projecten of hoe een nieuw project op te starten.</p>

<h2 id="Bewerkingsoorlogen_of_andere_conflicten_oplossen.">"Bewerkingsoorlogen" of andere conflicten oplossen.</h2>

<p>Wanneer je ondanks alle goede bedoelingen in een "bewerkingsoorlog" terechtkomt, waarin twee of meer mensen elkaars wijzigingen steeds weer ongedaan maken, probeer het eerst onderling op te lossen.</p>

<p>Mocht dat niet mogelijk blijken, meldt het dan alsjeblieft (bij voorkeur) op de <a href="/Project:en/Community" title="Project:en/Community">MDN mailing list</a> of meldt het (in het uiterste geval) bij de projectleider Documentatie (de <a href="/User:Sheppy" title="User:Sheppy">developer documentation lead</a>). In dat geval zullen zo nodig andere technische experts, schrijvers en bewerkers worden geraadpleegd, en met behulp van hun expertise zal de kwestie worden opgelost.</p>

<h2 id="Verzoek_om_een_pagina_te_verwijderen">Verzoek om een pagina te verwijderen</h2>

<p>Mocht je per ongeluk een pagina aanmaken of een pagina ontdekken die volgens jou verwijderd zou moeten worden, dan kun je die aanmerken als te verwijderen door een een "Junk"-tag aan toe te voegen.</p>

<p>Items die zijn aangemerkt als <a class="internal" href="https://developer.mozilla.org/en-US/docs/tag/junk" title="Special:Tags?tag=Junk">Junk</a> worden periodiek door de wikibeheerders doorlopen en zo nodig verwijderd.</p>

<div class="note"><strong>Let op: </strong>Verwijder alsjeblieft geen andere inhoud of categorieÃ«n van de pagina's die je als "Junk" hebt aangemerkt.</div>