<p>Ta strona zaprezentuje Ci pierwsze kroki wnoszenia własnego wkładu do Mozilli. Cześć! Witamy Cię z przyjemnością! :)</p>

<h2 id="Potrzebujesz_pomocy">Potrzebujesz pomocy?</h2>

<p>Społeczność Mozilli zawsze wita nowoprzybyłych do naszego centrum. Jeśli masz jakieś trudności z czymkolwiek, możesz spytać na pokoju <a class="link-https" href="https://chat.mibbit.com/?url=irc%3A%2F%2Firc.mozilla.org%2F%23introduction">#introduction na irc.mozilla.org</a>. Jeśli wciąż masz problemy, proszę skontaktuj się z Kyle Huey przez e-mail <a class="link-mailto" href="mailto:khuey@mozilla.com" rel="freelink">khuey@mozilla.com</a>.</p>

<h2 id="Jakich_umiejętności_potrzebuję">Jakich umiejętności potrzebuję?</h2>

<p>Mozilla to olbrzymi projekt i jesteśmy szczęśliwi mogąc przywitać ludzi z bardzo różnymi umiejętnościami.</p>

<ul>
 <li>Jeśli znasz <strong>C++, </strong>możesz przyczynić się do poprawiania rdzenia Firefox, Firefox OS i innych produktów Mozilli.</li>
 <li>Jeśli znasz <strong>JavaScript</strong> lub <strong>HTML/CSS</strong>, możesz tworzyć front-end (warstwę wierzchnią) Firefox, lub Gaia - warstwę aplikacji Firefox OS.</li>
 <li>Jeśli znasz <strong>Java</strong>, możesz tworzyć Firefox Mobile.</li>
 <li>Jeśli znasz <strong>Python</strong>, możesz tworzyć nasze serwisy internetowe, włączając w to Firefox Sync czy Persona.</li>
 <li>Jeśli znasz <strong>Make</strong>, <strong>Shell</strong>, <strong>Perl</strong>, czy <strong>Python</strong>, możesz tworzyć nasz system budowania.</li>
 <li>Jeśli znasz <strong>C</strong>, możesz tworzyć NSS, Opus i Daalę.</li>
 <li>Jeśli znasz <strong>Rust</strong>, możesz tworzyć rustc lub Servo, silnik przeglądarki internetowej, zaprojektowany dla równoległości i bezpieczeństwa.</li>
 <li>Jest także wiele innych opcji, by wspierać misję Mozilli bez programowania. Jeśli chcesz poprawić wygląd, obsługę klienta, tłumaczenie, testowanie, czy wesprzeć nas w inny sposób, zajrzyj na <a class="external link-https" href="https://www.mozilla.org/contribute/areas.html" title="https://www.mozilla.org/contribute/areas.html">stronę z naszymi ofertami</a>.</li>
</ul>

<p>Może jeszcze nie potrafisz programować, ale chcesz się nauczyć? Wspaniale! <a href="https://webmaker.org" title="https://webmaker.org">Nasz program nauki tworzenia stron</a> jest dla Ciebie! Jest też więcej <a href="https://developer.mozilla.org/en-US/learn" title="/en-US/learn">źródeł </a>dostępnych w sieci developerów Mozilli! (Mozilla Developer Network)</p>

<h2 id="Krok_1_-_Wykonaj_build_Firefoxa_Firefox_OS_Thunderbirda_lub_innej_aplikacji">Krok 1 - Wykonaj build Firefoxa, Firefox OS, Thunderbirda lub innej aplikacji</h2>

<p><span style="line-height: 1.5;">Jeśli chciałbyś tworzyć Firefox, Thunderbird lub Firefox OS, skorzystaj z naszego zestawu </span><a href="/en-US/docs/Simple_Firefox_build" style="line-height: 1.5;" title="Simple Firefox Build">prostych instrukcji buildowania Firefoxa</a><span style="line-height: 1.5;">, </span><a href="/en-US/docs/Simple_Thunderbird_build" style="line-height: 1.5;" title="Simple Thunderbird build"> buildowania Thunderbirda</a><span style="line-height: 1.5;"> lub </span><a href="https://developer.mozilla.org/en-US/docs/Mozilla/Boot_to_Gecko/Building_and_installing_Firefox_OS" style="line-height: 1.5;" title="/en-US/docs/">buildowania Firefox OS</a><span style="line-height: 1.5;">. To bardzo proste lecz może zająć sporo czasu, więc prawdopodobnie zechcesz przejść do następnych kroków w trakcie buildowania. Więcej instrukcji buildowania znajdziesz </span><a href="/en-US/docs/Developer_Guide/Build_Instructions" style="line-height: 1.5;" title="Developer_Guide/Build_Instructions">tutaj.</a></p>

<p>W przypadku innych produktów, może nie być potrzeby buildowania czegokolwiek.</p>

<h2 id="Krok_2_-_Znajdź_coś_nad_czym_możesz_pracować">Krok 2 - Znajdź coś, nad czym możesz pracować</h2>

<h3 id="Szukaj_dziury_w_całym">Szukaj dziury w całym</h3>

<p>Jeśli jest coś, co chciałbys zmienić w <span style="line-height: 1.5;">Firefox, Thunderbird, czy innej ulubionej aplikacji Mozilli,  to może być odpowiednie miejsce, by zacząć. Jest na to kilka sposobów:</span></p>

<ul>
 <li><a class="link-https" href="https://bugzilla.mozilla.org/query.cgi" title="https://bugzilla.mozilla.org/query.cgi">Znajdź w bugzilli</a> odpowiednie słowa kluczowe.</li>
 <li>Korzystając z listy komponentów, dowiedz się, w którym <a class="link-https" href="https://bugzilla.mozilla.org/describecomponents.cgi" title="https://bugzilla.mozilla.org/describecomponents.cgi">komponencie bugzilli</a> usytuawony jest element do poprawy. Przeszukaj go w celu znalezienia błędów. </li>
 <li>Zapytaj na kanale <a class="link-https" href="https://chat.mibbit.com/?url=irc%3A%2F%2Firc.mozilla.org%2F%23introduction">#introduction</a> lub <a class="link-https" href="https://chat.mibbit.com/?url=irc%3A%2F%2Firc.mozilla.org%2F%23developers">#developers</a> na irc.mozilla.org.</li>
</ul>

<h3 id="Znajdź_błąd_który_określiliśmy_jako_dobry_dla_początkujących">Znajdź błąd, który określiliśmy jako dobry dla początkujących</h3>

<p>Developerzy Mozilli traktują część błędów jako proste poprawki które pozwolą nowym kontrybutorom na zapoznanie się z naszymi procesami:</p>

<ul>
 <li><a class="external" href="http://www.joshmatthews.net/bugsahoy/" title="http://www.joshmatthews.net/bugsahoy/">Błędy nadzorowane</a> (mentored bugs, lub alternatywnie - <a class="link-https" href="https://bugzil.la/sw:%5Bmentor=" title="https://bugzil.la/sw:%5Bmentor=">less usable interface</a>) mają przypisanego mentora, który chętnie pomoże ci przejść przez całą ścieżkę obsługi błędu. Zwykle w samym opisie błędu powinno być zawarte dość informacji aby zacząć. Kiedy będziesz potrzebował dodatkowej pomocy skontaktuj się z mentorem poprzez IRC, stronę danego błędu lub email. Kiedy skończysz obsługę błędu mentor chętnie pomoże w umieszczeniu twojego kodu w drzewie.</li>
 <li><a class="link-https" href="https://bugzil.la/sw:%5Bgood%20first%20bug%5D" title="https://bugzil.la/sw:[good first bug]">"Dobre" pierwsze błędy</a> ("good" first bugs) to kategoria obecnie raczej przestarzała, kiedyś uważaliśmy ją za bardzo dobre zadanie dla nowoprzybyłych aby zaznajomić się z Mozillą. Obecnie jesteśmy w trakcie migracji tej kategorii błędów do kategorii błędów nadzorowanych, jednak w miarę świeże błędy z kategorii "dobre" pierwsze błędy są nadal dobrym pomysłem na start jeśli kategoria błędów nadzorowanych jest pusta.</li>
 <li><a class="link-https" href="https://bugzil.la/kw:student-project" title="https://bugzil.la/kw:student-project">Projekty dla studentów</a> to trochę większe projekty, które mogą być użyteczne dla studentów wyższych uczelni w celach zaliczeniowych. Oczywiście, jeśli nie jesteś studentem, nadal śmiało możesz zająć się poprawianiem tych błędów. Istnieją dwie listy - jedna z projektami <a href="https://bugzil.la/kw:student-project" title="https://bugzil.la/kw:student-project">opartymi na istniejącym kodzie</a> oraz druga z projektami <a href="https://github.com/Yoric/Mozilla-Student-Projects/issues" title="https://github.com/Yoric/Mozilla-Student-Projects/issues">zaimplementowania nowych aplikacji</a>.</li>
</ul>

<h2 id="Krok_3_-_Napraw_błąd">Krok 3 - Napraw błąd</h2>

<p>Zostawiamy to w twoich rękach. Oto kilka zasobów które mogą Ci w tym pomóc:</p>

<ul>
 <li>Poproś o pomoc w komentarzu do błędu lub na kanałach irc <a class="link-https" href="https://chat.mibbit.com/?url=irc%3A%2F%2Firc.mozilla.org%2F%23introduction">#introduction</a> lub <a class="link-https" href="https://chat.mibbit.com/?url=irc%3A%2F%2Firc.mozilla.org%2F%23developers">#developers</a></li>
 <li>Zapoznaj się z <a href="/en-US/docs/Developer_Guide" title="En/Developer_Guide">https://developer.mozilla.org/En/Developer_Guide</a></li>
</ul>

<h2 id="Krok_4_-_Oddaj_swój_kod_do_inspekcji_(review)">Krok 4 - Oddaj swój kod do inspekcji (review)</h2>

<p>Kiedy już naprawisz błąd, <a href="/en-US/docs/Developer_Guide/How_to_Submit_a_Patch" title="How to Submit a Patch">załącz patcha do błędu</a> i poproś o inspekcję (review). Robi się to poprzez kliknięcie linku <strong>Details</strong> na twoim załączniku, a następnie ustawienie flagi <strong>review</strong> na <strong>?</strong> i wpisanie bugzilla ID inspektora w polu tekstowym, które się pojawi (należy podać albo adres email inspektora albo otrzymany od niego :UniqueName). Podanie bugzilla ID jest bardzo ważne, inaczej prośba zostanie przeoczona. Pozostaje pytanie, jak znaleźć włąsciwą osobę do przeprowadzenia review?</p>

<ul>
 <li>Jeśli twój błąd to błąd nadzorowany, poproś swojego mentora - on będzie wiedział lub łatwo się dowie.</li>
 <li>Uruchom polecenie <code>hg blame</code> i poszukaj osób, które grzebały już wcześniej w funkcjach, które zmieniłeś - będą dobrymi kandydatami.</li>
 <li>Opis błędu może zawierać informację, kto jest najlepszą osobą do poproszenia o review.</li>
 <li>Czy istnieją błędy poruszające podobny problem? Jeśli tak to osoba je sprawdzająca może być dobrym kandydatem.</li>
 <li>Posiadamy również <a class="link-https" href="https://wiki.mozilla.org/Modules">listę modułów</a> która zawiera listę peerów oraz ownerów dla poszczególnych modułów, niektórzy z nich będą dobrymi kandydatami do inspekcji. W ostateczności ustaw ownera modułu jako osobę przeprowadzającą review i poproś go w komentarzu o wybranie kogoś innego jeśli nie mają czasu.</li>
</ul>

<h3 id="Krok_4b_-_Nadzoruj_review">Krok 4b - Nadzoruj review</h3>

<p>Jeśli poprosiłeś o review a inspektor nie odzywa się przez kilka dni, nie wahaj się mu przypomnieć. Wystarczy dodać komentarz do błędu z opisem 'review ping?', i następny jeśli nie odpowie po kolejnych kilku dniach. Jeśli nadal nie odpowie poproś o pomoc na kanałach irc <a class="link-https" href="https://chat.mibbit.com/?url=irc%3A%2F%2Firc.mozilla.org%2F%23introduction">#introduction</a> lub <a class="link-https" href="https://chat.mibbit.com/?url=irc%3A%2F%2Firc.mozilla.org%2F%23developers">#developers</a>.</p>

<h2 id="Krok_5_-_Odpowiedz_na_review">Krok 5 - Odpowiedz na review</h2>

<p>Bardzo często inspektor poprosi o modyfikacje do twojej poprawki - czasem drobne, czasem spore. W każdym przypadku nanieś wszystkie modyfikacje, o które inspektor poprosi. Jeśli nie jesteś pewny jak - zapytaj się go! Załącz ponownie zaktualizowaną wersję patcha do błędu i ponownie poproś o review tą samą osobę. Jeśli dadzą ci <strong>r+</strong> oznacza to, że twoja poprawka została zaakceptowana i powinna znaleźć się w drzewie!</p>

<h2 id="Krok_6_-_Umieść_kod_poprawki_w_drzewie">Krok 6 - Umieść kod poprawki w drzewie</h2>

<p>Ponieważ nie masz jeszcze możliwości umieszczania (push) kodu w drzewie, powinienieś poprosić kogoś o pomoc. Jeśli posiadasz mentora to poproś go o to. Jeśli nie to poproś osobę przeprowadzającą review. Jeśli jest ona jednak zajęta to zaznacz, że potrzebny jest commit poprzez dodanie słowa kluczowego <em>checkin-needed</em>. W przeciągu kilku dni powinien pojawić się ktoś kto umieści kod w repozytorium i zaznaczy błąd jako naprawiony.</p>

<h2 id="Krok_7_-_Powtarzaj">Krok 7 - Powtarzaj</h2>

<p>Gratulacje! Właśnie naprawiłeś swój pierwszy błąd! Teraz możesz wrócić do kroku 3 i wziąć się za kolejny. Po naprawieniu pierwszego błędu powinieneś również poprosić o "level 1 access" do repozytorium co daje ci możliwość umieszczania kodu na tryserverze i otrzymywania automatycznego feedbacku o twoich zmianach na wielu platformach. Po naprawieniu większej ilości błędów powinieneś poprosić o "level 3 access", wtedy będziesz mógł już własnoręcznie umieszczać swój kod po tym jak w review otrzymał status <strong>r+</strong>.</p>

<h2 id="Więcej_informacji">Więcej informacji</h2>

<p>Jesteśmy w trakcie usprawniania treści tej strony dla nowoprzybyłych. Wkrótce przeniesiemy tutaj informacje z poniższych stron, a na razie podajemy ich listę w celu zapoznania się z nimi samemu w obecnej postaci:</p>

<ul>
 <li><a class="external" href="http://www.joshmatthews.net/blog/2010/03/getting-involve-with-mozilla/">A guide to learning the mozilla codebase</a></li>
 <li><a class="link-https" href="https://wiki.mozilla.org/JavaScript:New_to_SpiderMonkey">A beginner's guide to SpiderMonkey, Mozilla's Javascript engine</a></li>
</ul>