<p>{{MDNSidebar}}</p>

<p>Pomoc przy rozwoju MDC jest tak prosta, jak używanie przeglądarki internetowej. Jeśli kiedykolwiek używałeś formularzy na stronach WWW lub wypełniałeś pola tekstowe pisząc na swoim blogu, posiadasz wszystkie umiejętności konieczne, aby zacząć.</p>

<h3 id="Wprowadzenie" name="Wprowadzenie">Wprowadzenie</h3>

<p><strong>Zachęcamy Cię do pisania, edytowania, sprawdzania i tłumaczenia dowolnych dokumentów na tym Wiki.</strong> Prosimy, pomagaj nam, i nie martw się, jeśli nie jesteś pewien(a) czy masz rację. Każda zmiana osoby początkującej jest sprawdzana i w razie potrzeby zostanie ona poprawiona. Naszym wspólnym celem jest stworzenie potężnego źródła wiedzy o technologiach internetowych, opartych na standardach WWW. Nie możemy tego zrobić bez Waszej pomocy. Nie mamy ogromnych pieniędzy, ani armii profesjonalnych redaktorów, jedyne co mamy to grupa wolontariuszy z projektu MozillaPL, starających się zapewnić jak najlepszą jakość polskiemu MDC. Zdecydowaliśmy się użyć Wiki właśnie po to, aby każdy mógł się przyłączyć. Nawet jeśli nie masz dużo czasu, wystarczy, że w wolnej chwili przetłumaczysz choć kawałek jakiegoś artykułu, poprawisz błędy podczas czytania innego, albo dodasz nowy odnośnik do dobrej strony o danej tematyce — i już pomogłeś! To naprawdę niewiele pracy, a dla nas to ogromne wsparcie. Mamy szansę sprawić, by następne pokolenie autorów stron WWW uczyło się na najlepszych możliwych materiałach, tworząc źródło wiedzy, z którego sami będziemy mogli korzystać na co dzień. Wykorzystajmy to!</p>

<h3 id="Podstawy" name="Podstawy">Podstawy</h3>

<p>Poniżej znajduje się krótki przewodnik nt. jak edytować i tworzyć strony na wiki MDC. Pisanie i składnię wiki zawsze możesz poćwiczyć w <a href="/pl/Piaskownica" title="pl/Piaskownica">Piaskownicy</a>.</p>

<h4 id="Edycja_stron" name="Edycja_stron">Edycja stron</h4>

<p>Aby edytować strony wiki, utwórz własne konto, które jest darmowe i jego założenie zajmuje jedynie kilka sekund. Przejdź do strony <a href="/Special:Userlogin" title="Zaloguj">logowania</a> i wypełnij formularz. Raz utworzone konto pozwala na edycję stron zawsze, gdy zalogujemy się do MDC.</p>

<p>Z prawej strony na każdej stronie znajduje się kolumna zawierająca odnośnik „Edytuj”. Po jego kliknięciu zostaniesz przeniesiony do formularza z zawartością strony, w którym możesz robić zmiany, jakie tylko chcesz, potem przejrzeć je i zapisać. Zapisane zmiany będą od razu widoczne na stronie.</p>

<h4 id="Tworzenie_nowej_strony" name="Tworzenie_nowej_strony">Tworzenie nowej strony</h4>

<p>Najprostszą drogą rozpoczęcia tworzenia strony na MDC będzie stworzenie odnośnika do niej na swojej stronie użytkownika, następnie kliknięcie go i wybranie trybu edycji.</p>

<p>Aby przejść do swojej strony, kliknij nazwę swojego profilu znajdującą się w niebieskim pasku na górze tego wiki. Jeśli nie miałeś żadnej zawartości na stronie swojego profilu, zostaniesz automatycznie przeniesiony do formularza edycji, w którym będziesz mógł dodać dowolną zawartość.</p>

<p>Tworzenie odnośnika do strony, którą chcesz dodać, polega na napisaniu tytułu, jaki chcesz nadać nowej stronie i objęciu go kwadratowymi nawiasami, tak jak tutaj: <code><span class="nowiki">[[To jest przykład]]</span></code>. Kiedy zapiszesz stronę, ten kod zmieni się w odnośnik, taki jak ten: <a href="/pl/Tutaj_jest_przykład_odnośnika" title="pl/Tutaj_jest_przykład_odnośnika">Tutaj jest przykład odnośnika</a>.</p>

<p>Jeśli strona jeszcze nie istnieje, odnośnik będzie koloru czerwonego. Gdy strona już istnieje, odnośnik będzie koloru niebieskiego. Jeśli chcesz utworzyć nową stronę, ale tytuł tej strony jest już zajęty, sprawdź najpierw czy pomógłbyś bardziej edytując i poprawiając istniejącą stronę. Jeśli nie, spróbuj wymyślić inny tytuł strony i stwórz dla niej odnośnik.</p>

<p>Kiedy chcesz dodać zawartość do nowo utworzonej strony, kliknij na czerwony odnośnik i rozpocznij pisanie. Pamiętaj, aby używać przycisku <strong>Zapisz</strong>, znajdującego się u dołu formularza edycji do zapisywania swojej pracy (używaj go częściej, gdy tworzysz długi wpis).</p>

<h5 id="Jak_nazywa.C4.87_nowe_strony.3F" name="Jak_nazywa.C4.87_nowe_strony.3F">Jak nazywać nowe strony?</h5>

<p>Więcej informacji o tworzeniu nazw nowych stron znajdziesz w <a href="/Project:pl/Poradnik_nazywania_stron" title="Project:pl/Poradnik_nazywania_stron">poradniku nazywania stron</a>.</p>

<h4 id="Znaczniki_wiki" name="Znaczniki_wiki">Znaczniki wiki</h4>

<p>Jeśli naciśniesz odnośnik „Edytuj” w kolumnie z prawej strony, zobaczysz, że tekst strony stanowią specjalne znaki na przykład: znaki "==" wokół nagłówka i nawiasy "[{{ mediawiki.external(' ]') }}" wokoło odnośników. Jest to bardzo prosta forma znaczników tekstowych, które są unikalne w systemie wiki. System znaczników wiki jest bardzo prosty do nauki, i toleruje, jeśli popełnimy błąd.</p>

<h5 id="Dokumentacja_znacznik.C3.B3w_Wiki" name="Dokumentacja_znacznik.C3.B3w_Wiki">Dokumentacja znaczników Wiki</h5>

<p>Pełna <a href="/Project:pl/Opis_składni_Wiki" title="Project:pl/Opis_składni_Wiki">dokumentacja znaczników wiki</a>, które możesz użyć do nauczenia się języka edycji w wiki.</p>

<h3 id="Pisanie.2C_edycja_i_przegl.C4.85danie" name="Pisanie.2C_edycja_i_przegl.C4.85danie">Pisanie, edycja i przeglądanie</h3>

<p>Trochę dokładniejszy opis ról w polskim MDC.</p>

<h4 id="T.C5.82umacze" name="T.C5.82umacze">Tłumacze</h4>

<p>Polskie MDC chce przede wszystkim oferować wysokiej jakości tłumaczenie oryginalnego MDC. Oznacza to, że zawsze chętnie przyjmiemy każde tłumaczenie dowolnego tekstu znajdującego się na <a class="external" href="http://developer.mozilla.org">angielskim MDC</a>. Szczególnie interesuje nas tematyka standardów WWW, jako że zagadnienia specyficzne dla języków Mozilli nie są tak krytyczne dla poprawiania jakości sieci, jak nauka standardów. Tłumaczenia nie muszą być od razu doskonałe, na MDC trwa nieustanny proces poprawy jakości tekstów i nawet jeśli przetłumaczysz na początku dość topornie, to powoli i spokojnie wyszlifujemy ten dokument później. Ważne jest, żeby zacząć.</p>

<h4 id="Pisarze" name="Pisarze">Pisarze</h4>

<p>Jeśli chcesz napisać coś od zera, swojego, najlepiej byłoby, gdyby tekst powstał w języku angielskim, gdyż dzięki temu skorzysta cały świat, a nie tylko polscy użytkownicy. Jednak nawet jeśli nie masz ochoty pisać po angielsku, zachęcamy Cię do napisania nowego artykułu na jakikolwiek interesujące <a href="/Special:Tags?tag=Wszystkie_kategorie&amp;language=pl" title="Special:Tags?tag=Wszystkie_kategorie&amp;language=pl">tematy</a>, jakie są zawarte w wiki. Nowa zawartość może być artykułem o wielkości jednej strony lub pełnym spisem przewodnim dokumentacji. Ilość wprowadzonej zawartości do projektu jest tylko i wyłącznie zależna od Ciebie i Twoich możliwości.</p>

<p>Jeśli chcesz wziąć udział w jakimś dużym projekcie, przyłącz się do <a href="/Project:pl/Na_początek#_Do.C5.82.C4.85cz_do_spo.C5.82eczno.C5.9Bci_MDC" title="Project:pl/Na_początek#_Do.C5.82.C4.85cz_do_spo.C5.82eczno.C5.9Bci_MDC">społeczności MDC</a> i porozmawiaj z nami o tym w pierwszej kolejności, na wypadek, gdyby ktoś inny planował (lub nawet już zaczął) podobny projekt.</p>

<p>Jeśli masz pytania odnośnie stylu lub używania reguł wewnątrz tego wiki, zajrzyj do <a href="/Project:pl/Jak_edytować_stronę" title="Project:pl/Jak_edytować_stronę">przewodnika dla edytorów</a>.</p>

<h4 id="Edytorzy" name="Edytorzy">Edytorzy</h4>

<p>Edytorzy są zawsze mile widziani, szczególnie do poprawy błędnie napisanych artykułów, gramatyki lub wymowy. Zobacz <a href="/Project:pl/Jak_edytować_stronę" title="Project:pl/Jak_edytować_stronę">przewodnik dla edytorów</a>, aby dowiedzieć się więcej.</p>

<p>Pamiętaj, że nie musisz brać na siebie odpowiedzialności i przyjmować jakiejś roli, aby edytować i poprawiać dowolny dokument, jaki znajdziesz. Nawet najmniejsze poprawki są bardzo cenne i poprawiają jakość tej bazy wiedzy.</p>

<h4 id="Recenzenci" name="Recenzenci">Recenzenci</h4>

<p>Poprawy techniczne lub sugestie są na MDC zawsze bardzo mile widziane, więc jeśli napotkałeś błąd techniczny w którymś z tłumaczeń (w kodzie strony lub w tekście), możesz natychmiast go poprawić. Jeśli natomiast coś wzbudza jakieś pytania lub kontrowersje, opisz to w stronie „Dyskusji”, która jest dostępna dla każdego artykułu.</p>

<h4 id="Przewodnik" name="Przewodnik">Przewodnik</h4>

<p><a href="/Project:pl/Jak_edytować_stronę" title="Project:pl/Jak_edytować_stronę">Przewodnik dla edytorów</a> pokazujący styl, w jakim jest tworzone jest wiki MDC. Przewodnik ten będziemy rozszerzać w przyszłości, więc jeśli masz określone pytania, na które nie znalazłeś odpowiedzi w <a href="/Project:pl/Jak_edytować_stronę" title="Project:pl/Jak_edytować_stronę">przewodniku dla edytorów</a> lub innych stronach <a href="/Project:pl/Pomoc" title="Project:pl/Pomoc">pomocy MDC</a>, prześlij je na <a href="/Project:pl/Społeczność" title="Project:pl/Społeczność">listę mailingową MDC</a> lub do <a href="/User:Sheppy" title="User:Sheppy">lidera projektu</a>, abyśmy wiedzieli, co należy dodać.</p>

<h3 id="Przenoszenie_starych_dokumentacji" name="Przenoszenie_starych_dokumentacji">Przenoszenie starych dokumentacji</h3>

<p>Migracją zajmuje się angielska wersja MDC, my natomiast wprowadzamy zmiany już po przeniesieniu dokumentacji ze strony <a class="external" href="http://www.mozilla.org">mozilla.org</a> do angielskiego wiki. Jeśli chcesz się zająć przenosinami dokumentacji to odwiedź angielską wersję tej strony.</p>

<h3 id="Lokalizacja_MDC" name="Lokalizacja_MDC">Lokalizacja MDC</h3>

<p>Jeśli jesteś zainteresowany pomocą w tłumaczeniu dokumentacji na wiki MDC na jakikolwiek inny język, to możesz śmiało rozpocząć poprzez odwiedzenie odpowiedniej wersji językowej wiki i rozpocząć edycję/tworzenie nowych stron.</p>

<h4 id="Istniej.C4.85ce_projekty_lokalizacyjne" name="Istniej.C4.85ce_projekty_lokalizacyjne">Istniejące projekty lokalizacyjne</h4>

<p>Aktualnie MDC jest tłumaczone na następujące języki: <a class="external" href="http://developer.mozilla.org/ca/docs/">kataloński</a>, <a class="external" href="http://developer.mozilla.org/cn/docs/">chiński (Chiny)</a>, <a class="external" href="http://developer.mozilla.org/de/docs/">niemiecki</a>, <a class="external" href="http://developer.mozilla.org/en/docs/">angielski</a>, <a class="external" href="http://developer.mozilla.org/fr/docs/">francuski</a>, <a class="external" href="http://developer.mozilla.org/it/docs/">włoski</a>, <a class="external" href="http://developer.mozilla.org/ja/docs/">japoński</a>, <a class="external" href="http://developer.mozilla.org/nl/docs/">holenderski</a>, <a class="external" href="http://developer.mozilla.org/pl/docs/">polski</a>, <a class="external" href="http://developer.mozilla.org/pt/docs/">portugalski</a>, <a class="external" href="http://developer.mozilla.org/es/docs/">hiszpański</a>, <a class="external" href="http://developer.mozilla.org/ko/docs/">koreański</a>, <a class="external" href="http://developer.mozilla.org/zh_tw/docs/">chiński (Tajwan)</a>, <a class="external" href="http://developer.mozilla.org/ru/docs/">rosyjski</a>.</p>

<h4 id="Jak_zacz.C4.85.C4.87_nowy_projekt_lokalizacji.3F" name="Jak_zacz.C4.85.C4.87_nowy_projekt_lokalizacji.3F">Jak zacząć nowy projekt lokalizacji?</h4>

<p>Jeśli chcesz się dowiedzieć jak rozpocząć nową lokalizację, przejdź na angielską wersję strony <a class="external" href="http://developer.mozilla.org/en/docs/MDC:Localization_Projects">projektów lokalizacji</a> i postępuj wg poleceń tam zawartych.</p>

<h3 id=".22Wojny_edycyjne.22_lub_innego_rodzaju_konflikty" name=".22Wojny_edycyjne.22_lub_innego_rodzaju_konflikty">„Wojny edycyjne” lub innego rodzaju konflikty</h3>

<p>Jeżeli kiedykolwiek napotkasz „wojnę edycyjną”, w której dwie lub więcej osób naprzemiennie edytują tę samą treść, spróbuj najpierw wyjaśnić zajście z uczestnikami.</p>

<p>Jeśli nie przynosi skutku Twoja mediacja między skłóconymi osobami, powiadom wszystkich będących w społeczności MDC poprzez <a href="/Project:pl/Społeczność" title="Project:pl/Społeczność">listę mailingową MDC</a> lub (w ostateczności) poinformuj <a href="/User:Dria" title="User:Dria">lidera projektu MDC</a>. Inni doświadczeni członkowie społeczności prawdopodobnie zdołają rozwiązać problem.</p>

<ul>
 <li><a class="external" href="http://pl.wikipedia.org/wiki/Wikipedia:Wojna_edycyjna">Wojny edycyjne</a> — odnośnik do dokładniejszego wyjaśnienia tego terminu na Wikipedii.</li>
</ul>

<h3 id="Popro.C5.9B_o_usuni.C4.99cie_strony" name="Popro.C5.9B_o_usuni.C4.99cie_strony">Poproś o usunięcie strony</h3>

<p>Jeżeli utworzyłeś stronę przez przypadek lub uważasz, że jakaś strona powinna zostać usunięta, to musisz dodać ją do kategorii „Strony do usunięcia” poprzez dodanie na dole strony wpisu: <code><span class="nowiki">[[Kategoria:Strony do usunięcia]]</span></code>.</p>

<p><a href="/Special:Tags?tag=Strony_do_usunięcia&amp;language=pl" title="Special:Tags?tag=Strony_do_usunięcia&amp;language=pl">Kategoria stron do usunięcia</a> jest przeglądana okresowo przez administratorów MDC i strony zgłoszone do usunięcia są sprawdzane, a następnie usuwane.</p>

<p><strong>UWAGA</strong>: Proszę nie usuwać stron lub kategorii innych niż te, które są oznaczone flagą „Strona do usunięcia”.</p>

<h3 id="Do.C5.82.C4.85cz_do_spo.C5.82eczno.C5.9Bci_MDC" name="Do.C5.82.C4.85cz_do_spo.C5.82eczno.C5.9Bci_MDC">Dołącz do społeczności MDC</h3>

<p>Mozilla Developer Center jest w większości pracą własną grupy wolontariuszy i zawsze jesteśmy zadowoleni, gdy pomoc rozpoczyna nowy pisarz lub edytor.</p>

<h4 id="Listy_mailingowe_.2F_grupy_dyskusyjne" name="Listy_mailingowe_.2F_grupy_dyskusyjne">Listy mailingowe / grupy dyskusyjne</h4>

<ul>
 <li>Przeglądaj fora MDC ...</li>
</ul>

<p>{{ DiscussionList("dev-mdc", "mozilla.dev.mdc") }}</p>

<h4 id="Kana.C5.82_IRC" name="Kana.C5.82_IRC">Kanał IRC</h4>

<p>Znaleźć nas także można na serwerze irc.mozilla.org na kanale #devmo: <a class="link-irc" href="irc://irc.mozilla.org/devmo">#devmo na irc.mozilla.org</a>.</p>

<h4 id="Lider_projektu_MDC" name="Lider_projektu_MDC">Lider projektu MDC</h4>

<ul>
 <li>MDC monitoruje <a class="link-mailto" href="mailto:eshepherd@mozilla.com">Eric Shepherd</a>.</li>
 <li>Polska wersja MDC jest monitorowana przez <a class="link-mailto" href="mailto:tsokol@aviary.pl">Tomasza Sokoła</a>.</li>
</ul>

<p>{{ languages( { "en": "Project:en/Getting_started", "fr": "Project:fr/Pour_commencer", "ja": "Project:ja/Getting_started", "pt": "Project:pt/Como_come\u00e7ar" } ) }}</p>