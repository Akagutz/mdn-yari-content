<p>{{ MDNSidebar }}</p>

<p>Jak łatwo się domyślić, MDC PL jest polską wersją projektu <a>MDC</a>. Czasami używa się też nazwy "Devmo", która pochodzi od adresu URL strony - "DEVeloper.Mozilla.Org".</p>

<p>Naszym zadaniem jest stworzenie zlokalizowanej wersji MDC dla potrzeb polskiego rynku. W projekcie biorą udział grupy <a class="external" href="http://mozillapl.org">MozillaPL</a> oraz <a class="external" href="http://www.aviary.pl">Aviary.pl</a>.</p>

<p>Naszym podstawowym zadaniem jest:</p>

<p>1) Synchronizacja szkieletu MDC (tym zajmuje się <a>Ptak82</a>).</p>

<ul>
 <li>Mowa tu o utrzymywaniu aktualnych wersji podstawowych dokumentów, stron specjalnych oraz podstron technologii.</li>
</ul>

<p>2) Tłumaczenie artykułów i przykładów z angielskiego MDC.</p>

<ul>
 <li>Tłumaczenie ma być piękne, a nie wierne. Dobrze by było, gdyby autor tłumaczenia sprawdzał zmiany w oryginalnej wersji raz na pewien czas i aktualizował lokalną. W tym momencie najłatwiej to osiągnąć dodając na angielskiej MDC daną stronę do obserwowanych.</li>
</ul>

<p>3) Zbieranie i utrzymywanie linków do ważnych stron zewnętrznych dotyczących technologii.</p>

<ul>
 <li>Strona musi być obiektywna, powinna być niekomercyjna, powinna być niepłatna. Dobrze by było zbierać strony polskie. Angielskie bierzemy z oryginalnej MDC.</li>
</ul>

<p>4) Tłumaczenie API.</p>

<ul>
 <li>Tłumaczenie API. To najtrudniejsze zadanie i odradzamy na razie zajmowanie się nim. Kształt i forma w jakiej API kolejnych technologii znajdą się na MDC jeszcze nie została określona. Lepiej poczekać niż zabierać się za coś, co niedługo może się pozmieniać.</li>
</ul>

<p>5) Tworzenie własnych zasobów i artykułów.</p>

<ul>
 <li>Tym się na razie nie zajmujemy!</li>
</ul>

<p>Najwięcej pracy jest przy punkcie drugim. Jeśli masz chwilę czasu, pomóż nam. Wybierz artykuł do tłumaczenia, dodaj go do obserwowanych, dodaj odnośnik do niego na swojej stronie użytkownika i tłumacz, tłumacz, tłumacz. Polecamy wybierać artykuły starsze, gdyż w tych nowych zazwyczaj jest mnóstwo zmian i trudno utrzymać synchronizację.</p>

<p>Uwaga: Jeżeli znalazłeś błąd merytoryczny, nie poprawiaj go tylko w polskiej wersji! Najpierw (!) popraw go w oryginalnej.</p>

<p>{{ languages( { "en": "Project:en/About" } ) }}</p>