<p><span style="font-size: 14px; line-height: 1.5;">บทนี้เป็นการแนะนำจาวาสคริปต์และแนวคิดพื้นฐาน</span></p>

<h2 id="What_is_JavaScript.3F" name="What_is_JavaScript.3F">จาวาสคริปต์คืออะไร ?</h2>

<p><span style="font-size: 14px; line-height: 1.5;">จาวาสคริปต์</span><span style="font-size: 14px; line-height: 1.5;">เป็นภาษาโปรแกรมเชิงวัตถุ </span><span style="font-size: 14px; line-height: 1.5;">ทำงานได้ข้ามระบบ มีขนาดเล็กใช้ง่ายกินทรัพยากรน้อย ไม่เหมาะที่จะทำงานด้วยตัวเอง แต่ถูกออกแบบมาให้ง่ายต่อการทำงานในแอปพลิเคชั่นและผลิตภัณฑ์อื่น เช่น ในเว็บบราวเซอร์, ในสภาพแวดล้อมของโฮสท์, ทั้งยังสามารถเชื่อมต่อกับ</span><span style="font-size: 14px; line-height: 1.5;">อ็อบเจกต์</span><span style="font-size: 14px; line-height: 1.5;">ในสภาพแวดล้อมต่างๆเพื่อควบคุมการทำงานผ่านโปรแกรมได้</span></p>

<p>แกนของจาวาสคริปต์ ประกอบด้วยกลุ่มของอ็อบเจกต์<span style="font-size: 14px; line-height: 1.5;">ที่สำคัญ เช่น Array, Date และ Math โดยมีชุดภาษาหลักเช่น Operator, Control Structure, และ Statement ต่างๆ โดยแกนของจาวาสคริปต์นั้นสามารถต่อขยายเพิ่มเติมให้ทำงานได้หลากหลายมากขึ้นด้วยการเสริม</span>อ็อบเจกต์<span style="font-size: 14px; line-height: 1.5;">ใหม่เข้าไป ดังตัวอย่างต่อไปนี้: </span></p>

<ul>
 <li>จาวาสคริปต์ฝั่ง Client ขยายความสามารถของภาษาหลักด้วยการเพิ่มอ็อบเจกต์ที่ควบคุมเบราว์เซอร์ (เนวิเกเตอร์ หรือเว็บเบราว์เซอร์อื่น) และ Document Object Model (DOM) ตัวอย่างเช่น ส่วนขยายฝั่ง Client ทำให้แอปพลิเคชันสามารถจัดวางส่วนประกอบต่างๆลงในหน้าเว็บฟอร์ม และตอบสนองต่อเหตุการณ์ที่ผู้ใช้กระทำเช่น กดเม้าส์, ป้อนข้อมูลลงฟอร์ม, และเปลี่ยนหน้าข้อมูลได้</li>
 <li>จาวาสคริปต์ฝั่ง Server ขยายความสามารถของภาษาหลักด้วยการเพิ่มอ็อบเจกต์ที่จำเป็นต่อการทำงานของจาวาสคริปต์บน Server ตัวอย่างเช่น ส่วนขยายฝั่ง Server ทำให้แอปพลิเคชันสามารถติดต่อกับระบบฐานข้อมูลได้, เรียกใช้ข้อมูลจากหลายส่วนของแอปพลิเคชันได้, หรือจัดการไฟล์บน Server ได้</li>
</ul>

<p>ด้วยการทำงานของ LiveScript ในจาวาสคริปต์ คุณสามารถทำให้โปรแกรมจาวาและจาวาสคริปต์ติดต่อสื่อสารระหว่างกันได้ โดยในจาวาสคริปต์ คุณสามารถสร้างอ็อบเจกต์จาวาแล้วเรียกใช้เมธอดและฟิลด์แบบ public ได้ ส่วนในโค้ดจาวาคุณก็สามารถเรียกใช้อ็อบเจกต์จาวาสคริปต์, เมธอด, และคุณสมบัติต่างๆได้เช่นกัน</p>

<p>Netscape เป็นผู้สร้างจาวาสคริปต์และนำจาวาสคริปต์มาใช้ครั้งแรกใน Netscape เบราว์เซอร์</p>

<h2 id="JavaScript_and_Java" name="JavaScript_and_Java">จาวาสคริปต์และจาวา</h2>

<p>จาวาสคริปต์และจาวามีความคล้ายคลึงกันในบางเรื่อง แต่แตกต่างกันอย่างชัดเจนในหลายเรื่อง ภาษาจาวาสคริปต์คล้ายกับจาวา แต่ไม่มีการประกาศชนิดข้อมูล และไม่ตรวจสอบการกำหนดค่าข้อมูล จาวาสคริปต์ใช้รูปแบบนิพจน์, การตั้งชื่อ, และ control-flow ตามจาวาเป็นส่วนใหญ่ ซึ่งเป็นเหตุผลว่าทำไมถึงถูกเปลี่ยนชื่อจาก LiveScript มาเป็นจาวาสคริปต์</p>

<p>ไม่เหมือนกับจาวาที่คลาสต่างๆต้องมาจากการคอมไพล์โปรแกรม, ระบบการทำงานของจาวาสคริปต์ใช้ข้อมูลพื้นฐานเพียงไม่กี่ชนิดคือ ตัวเลข, ตรรกะ, และสตริง เท่านั้น โดยจาวาสคริปต์ใช้วิธีสร้าง อ็อบเจกต์แบบโปรโตไทป์ แทนที่จะเป็นแบบคลาสที่นิยมใช้กันมาก ซึ่งวิธีการแบบโปรโตไทป์นี้ช่วยให้อ็อบเจกต์ที่สืบทอดมามีความแตกต่างกันได้ (dynamic inheritance) ทั้งนี้<span style="font-size: 14px; line-height: 1.5;">จาวาสคริปต์ยังรองรับการใช้งานฟังก์ชันโดยไม่จำเป็นต้องประกาศไว้ล่วงหน้า และสามารถกำหนดให้</span>ฟังก์ชัน<span style="font-size: 14px; line-height: 1.5;">เป็นคุณสมบัติของ</span><span style="font-size: 14px; line-height: 1.5;">อ็อบเจกต์</span><span style="font-size: 14px; line-height: 1.5;">และทำงานได้โดยไม่ต้องระบุชนิดข้อมูล</span></p>

<p>จาวาสคริปต์เป็นภาษาที่ค่อนข้างไร้รูปแบบเมื่อเทียบกับจาวา คุณไม่จำเป็นต้องประกาศตัวแปร, คลาส, และเมธอด ไม่ต้องห่วงว่าเมธอดจะเป็นแบบ pubilc, private, หรือ protected ไม่ต้องเขียน interface ไม่ต้องระบุชนิดข้อมูลของ ตัวแปร, พารามิเตอร์, และค่าที่คืนจากฟังก์ชัน</p>

<p>จาวาเป็นภาษาโปรแกรมแบบใช้คลาส ถูกออกแบบให้ทำงานได้เร็วและมี Type Safety ความหมายของ Type Safety อธิบายได้จากตัวอย่างเช่น คุณไม่สามารถแปลงค่าจำนวนเต็มของจาวาให้เป็นตัวอ้างอิงอ็อบเจกต์ หรือเข้าถึงหน่วยความจำ private โดยการแก้ไขจาวาไบต์โค้ดได้ รูปแบบการใช้คลาสของจาวาหมายถึง โปรแกรมประกอบด้วยคลาสและเมธอดที่แน่นอน การสืบทอดคลาสและกำหนดชนิดข้อมูลจำเป็นต้องใช้ความสัมพันธ์ของอ็อบเจกต์ตามลำดับชั้น ด้วยข้อกำหนดเหล่านี้ทำให้การเขียนโปรแกรมจาวามีความซับซ้อนมากกว่าจาวาสคริปต์</p>

<p>ในทางตรงกันข้าม, จาวาสคริปต์ทำให้ง่ายขึ้นโดยใช้แนวทางจากภาษาที่มีขนาดเล็กกว่าและแปรเปลี่ยนชนิดข้อมูลได้เช่น HyperTalk และ dBASE ซึ่งภาษาสคริปต์เหล่านี้ให้เครื่องมือสำหรับเขียนโปรแกรมกับกลุ่มผู้ใช้งานในวงกว้าง เพราะความง่ายของภาษา, ฟังก์ชันพิเศษที่พร้อมใช้งาน, และการสร้างอ็อบเจกต์แบบง่ายๆ</p>

<table class="standard-table">
 <caption>ตาราง 1.1 จาวาสคริปต์เปรียบเทียบกับจาวา</caption>
 <thead>
  <tr>
   <th scope="col">จาวาสคริปต์</th>
   <th scope="col">จาวา</th>
  </tr>
 </thead>
 <tbody>
  <tr>
   <td>
    <p><span style="line-height: 1.5;">อิงอ็อบเจกต์, ไม่มีความแตกต่างของชนิด</span><span style="line-height: 1.5;">อ็อบเจกต์</span><span style="line-height: 1.5;">, </span><span style="line-height: 1.5;">สืบทอดด้วยวิธีการ</span>โปรโตไทป์ <span style="line-height: 1.5;">, เพิ่ม คุณสมบัติและเมธอดไปที่</span><span style="line-height: 1.5;">อ็อบเจกต์</span><span style="line-height: 1.5;">ใด้ตลอดเวลา</span></p>
   </td>
   <td>
    <p><span style="line-height: 1.5;">อิงคลาส, </span>อ็อบเจกต์<span style="line-height: 1.5;">ถูกแบ่งเป็นคลาสและ instance, สืบทอดผ่านทางลำดับชั้นของคลาส, ไม่สามารถเพิ่ม <span style="line-height: 1.5;">คุณสมบัติ</span>และเมธอดไปที่คลาส</span><span style="line-height: 1.5;">และ instance ได้ตลอดเวลา</span></p>
   </td>
  </tr>
  <tr>
   <td>
    <p><span style="line-height: 1.5;">ไม่จำเป็นต้องประกาศชนิดข้อมูล (dynamic typing)</span></p>
   </td>
   <td>
    <p><span style="line-height: 1.5;">จำเป็นต้องประกาศชนิดข้อมูล (static typing)</span></p>
   </td>
  </tr>
  <tr>
   <td>
    <p><span style="line-height: 1.5;">ไม่สามารถเขียนลง hard disk ได้โดยอัตโนมัติ</span></p>
   </td>
   <td>
    <p><span style="line-height: 1.5;">ไม่สามารถเขียนลง hard disk ได้โดยอัตโนมัติ</span></p>
   </td>
  </tr>
 </tbody>
</table>

<p>ถ้าต้องการข้อมูลเพิ่มเติมเกี่ยวกับข้อแตกต่างระหว่างจาวาสคริปต์กับจาวา, ให้ดูที่บท <a href="/en-US/docs/JavaScript/Guide/Details_of_the_Object_Model" style="font-size: 14px; line-height: 1.5;" title="JavaScript/Guide/Details of the Object Model">Details of the Object Model</a><span style="font-size: 14px; line-height: 1.5;">.</span></p>

<h2 id="JavaScript_and_the_ECMAScript_Specification" name="JavaScript_and_the_ECMAScript_Specification">จาวาสคริปต์และข้อกำหนด ECMAScript</h2>

<p>Netscape คิดค้นจาวาสคริปต์และนำมาใช้เป็นครั้งแรกใน Netscape เบราว์เซอร์ อย่างไรก็ตาม Netscape ทำงานร่วมกับ Ecma International — สมาคมจัดทำมาตรฐานข้อมูลและระบบการสื่อสารแห่งยุโรป (ECMA เดิมย่อมาจาก European Computer Manufactures Association) เพื่อจัดทำภาษาจาวาสคริปต์ให้เป็นมาตรฐานสากล ที่เรียกว่า EcmaScript โดยให้สามารถทำงานได้เหมือนกันในทุกแอปพลิเคชันที่รองรับมาตรฐานนี้ บริษัทใดก็ตามสามารถใช้มาตรฐานเปิดนี้พัฒนาจาวาสคริปต์ของตัวเองได้ โดยมาตรฐาน EcmaScript นี้อยู่ในข้อกำหนด ECMA-262</p>

<p>มาตรฐาน ECMA-262 นี้ถูกรับรองโดย <a class="external" href="http://www.iso.ch/">ISO</a> (International Organization for Standardization) ตาม ISO-16262 ซึ่งคุณสามารถค้นหา <a class="external" href="http://www-archive.mozilla.org/js/language/E262-3.pdf" style="line-height: 1.5;" title="http://www-archive.mozilla.org/js/language/E262-3.pdf">เอกสาร PDF ของ ECMA-262</a><span style="line-height: 1.5;"> (ล้าสมัยแล้ว) ได้จากเว็บไซต์ Mozilla และยังค้นหาได้ที่ </span><a class="external" href="http://www.ecma-international.org/publications/standards/Ecma-262.htm" style="line-height: 1.5;">เว็บไซต์ของ Ecma International</a> <span style="line-height: 1.5;">โดยข้อกำหนด ECMAScript นี้ไม่ได้กล่าวถึง Document Object Model (DOM) ที่จัดทำมาตรฐานโดย </span><a class="external" href="http://www.w3.org/">World Wide Web Consortium (W3C)</a><span style="line-height: 1.5;"> โดยที่ DOM จะกำหนดวิธีการใช้อ็อบเจกต์เอกสาร HTML ในสคริปต์</span></p>

<h3 id="Relationship_between_JavaScript_Versions_and_ECMAScript_Editions" name="Relationship_between_JavaScript_Versions_and_ECMAScript_Editions">ความสัมพันธ์ระหว่างเวอร์ชันจาวาสคริปต์และ ECMAScript รุ่นต่างๆ</h3>

<p><span style="line-height: 1.5;">Netscape ทำงานอย่างใกล้ชิดกับ Ecma International เพื่อสร้างมาตรฐาน ECMAScript (ECMA-262) โดยข้อมูลในตารางต่อไปนี้กล่าวถึงความสัมพันธ์ระหว่างเวอร์ชันจาวาสคริปต์และ ECMAScript รุ่นต่างๆ</span></p>

<table class="standard-table">
 <caption>ตาราง1.2 <span style="line-height: 1.5;">เวอร์ชัน</span><span style="line-height: 1.5;">จาวาสคริปต์และ ECMAScript รุ่นต่างๆ</span></caption>
 <thead>
  <tr>
   <th scope="row">เวอร์ชันจาวาสคริปต์</th>
   <th scope="col">ความสัมพันธ์กับรุ่น ECMAScript</th>
  </tr>
 </thead>
 <tbody>
  <tr>
   <td>จาวาสคริปต์ 1.1</td>
   <td>ECMA-262, Edition 1 ยึดตาม JavaScript 1.1.</td>
  </tr>
  <tr>
   <td>จาวาสคริปต์ 1.2</td>
   <td>ECMA-262 ยังไม่เสร็จเมื่อจาวาสคริปต์ 1.2 ถูกเผยแพร่ โดยจาวาสคริปต์ 1.2 ยังเข้ากันได้ไม่สมบูรณ์กับ ECMA-262, Edition 1, ด้วยเหตุผลต่อไปนี้:
    <ul>
     <li>Netscape ได้พัฒนาคุณสมบัติเพิ่มเติมในจาวาสคริปต์ 1.2 ที่ไม่ได้รวมไว้ใน ECMA-262.</li>
     <li>ECMA-262 เพิ่มคุณสมบัติใหม่สองอย่าง: การใช้งานหลายภาษาด้วยอักษร Unicode, และปรับให้มีการทำงานที่เหมือนกันในทุกระบบ โดยในจาวาสคริปต์ 1.2 จะมีหลายคุณสมบัติที่ทำงานได้เพียงบางระบบและมีการทำงานที่แตกต่างกัน เช่น อ็อบเจกต์ Date  </li>
    </ul>
   </td>
  </tr>
  <tr>
   <td>จาวาสคริปต์ 1.3</td>
   <td>
    <p><span style="line-height: 1.5;">จาวาสคริปต์ 1.3 มีความเข้ากันได้ทั้งหมดกับ ECMA-262, Edition 1</span><br>
     <span style="line-height: 1.5;">ซึ่งจาวาสคริปต์ 1.3 ได้แก้ไขความไม่เข้ากันระหว่างจาวาสคริปต์ 1.2 กับ ECMA-262 แล้ว โดยยังคงความสามารถเพิ่มเติมที่มีในจาวาสคริปต์ 1.2 ไว้ ยกเว้น == และ != ที่ได้เปลี่ยนตาม ECMA-262 แล้ว</span></p>
   </td>
  </tr>
  <tr>
   <td>จาวาสคริปต์ 1.4</td>
   <td>
    <p>จาวาสคริปต์ 1.4 มีความเข้ากันได้ทั้งหมดกับ ECMA-262, Edition 1.<br>
     <span style="line-height: 1.5;">โดยที่เวอร์ชัน 3 ของ ECMAScript ยังไม่แล้วเสร็จเมื่อมีการเผยแพร่</span><span style="line-height: 1.5;">จาวาสคริปต์ 1.4</span></p>
   </td>
  </tr>
  <tr>
   <td>จาวาสคริปต์ 1.5</td>
   <td>จาวาสคริปต์ 1.5 มีความเข้ากันได้ทั้งหมดกับ ECMA-262, Edition 3.</td>
  </tr>
 </tbody>
</table>

<div class="note"><strong>หมายเหตุ</strong>: ECMA-262, Edition 2 ประกอบด้วยการแก้ไขในประเด็นย่อยและแก้ข้อผิดพลาดใน Edition 1 โดย ECMAScript ตัวล่าสุดที่เผยแพร่จากทีมงาน TC39 ของ Ecma International คือ ECMAScript Edition 5.1</div>

<p>โดย <a href="/en-US/docs/JavaScript/Reference" title="JavaScript/Reference">JavaScript Reference</a> จะแสดงคุณสมบัติของภาษาที่มีความเข้ากันได้กับ ECMAScript</p>

<p>ทั้งนี้จาวาสคริปต์จะมีคุณสมบัติที่อยู่นอกเหนือข้อกำหนดใน ECMAScript อยู่เสมอ นั่นคือจาวาสคริปต์คงความเข้ากันได้กับ ECMAScript และมีคุณสมบัติเพิ่มเติมให้  </p>

<h3 id="JavaScript_Documentation_versus_the_ECMAScript_Specification" name="JavaScript_Documentation_versus_the_ECMAScript_Specification">เอกสารจาวาสคริปต์ เทียบกับ ข้อกำหนด ECMAScript</h3>

<p><span style="line-height: 1.5;">ข้อกำหนดของ ECMAScript คือความต้องการทั้งหมดที่จำเป็นต่อการสร้าง ECMAScript และจะมีประโยชน์ถ้าคุณต้องการหาว่าคุณสมบัติใดของจาวาสคริปต์รองรับโดย ECMAScript ตัวอื่น ซึ่งถ้าคุณวางแผนที่จะเขียนโปรแกรมจาวาสคริปต์โดยใช้คุณสมบัติเฉพาะที่รองรับใน ECMAScript ใด คุณก็อาจจำเป็นต้องตรวจดูในข้อกำหนดของ ECMAScript นั้นด้วย</span></p>

<p>เอกสาร ECMAScript ไม่ได้มีไว้เพื่อช่วยโปรแกรมเมอร์ ควรใช้เอกสารจาวาสคริปต์ถ้าต้องการข้อมูลในการเขียนสคริปต์</p>

<h3 id="JavaScript_and_ECMAScript_Terminology" name="JavaScript_and_ECMAScript_Terminology">จาวาสคริปต์ และถ้อยคำใน ECMAScript</h3>

<p><span style="line-height: 1.5;">ข้อกำหนดใน ECMAScript ใช้ถ้อยคำและไวยากรณ์ที่โปรแกรมเมอร์จาวาสคริปต์อาจดูแล้วไม่คุ้นเคย แม้ว่ารายละเอียดของภาษาอาจแตกต่างไปใน ECMAScript แต่ตัวภาษายังคงเหมือนเดิม โดยจาวาสคริปต์รองรับคุณสมบัติทั้งหมดในข้อกำหนดของ ECMAScript อยู่แล้ว</span></p>

<p><span style="line-height: 1.5;">เอกสารจาวาสคริปต์อธิบายลักษณะของภาษาที่เหมาะสมต่อโปรแกรมเมอร์จาวาสคริปต์ ตัวอย่างเช่น</span></p>

<ul>
 <li>อ็อบเจกต์ส่วนกลางไม่ได้นำมากล่าวในเอกสารจาวาสคริปต์ เพราะคุณไม่ได้ใช้มันโดยตรง ส่วนเมธอดและคุณสมบัติของอ็อบเจกต์ส่วนกลางที่คุณใช้ถูกนำมากล่าวในเอกสารจาวาสคริปต์ แต่เรียกใหม่ว่า ฟังก์ชันและคุณสมบัติขั้นนอกสุด</li>
 <li>constructor แบบไม่มีพารามิเตอร์ (จำนวน argument เป็นศูนย์) ที่ใช้กับตัวเลขและสตริง ไม่ได้นำมากล่าวในเอกสารจาวาสคริปต์ เพราะผลลัพธ์ที่ได้แทบนำมาใช้อะไรไม่ได้ โดย constructor ที่ไม่มี argument ของตัวเลขจะสร้างค่า +0 ส่วน constructor ที่ไม่มี argument ของสตริงจะสร้างค่าเป็น "" (สตริงว่าง)</li>
</ul>